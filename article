Wstrząsające wyniki najnowszego badania przeprowadzonego przez Instytut Efektywności Pracy ujawniają, że
programiści korzystający z myszki podczas pracy z kodem są o 69% mniej efektywni niż ci, którzy preferują skróty klawiszowe.
Badanie, które objęło 300 programistów, wykazało, że ci, którzy używają myszki,
spędzają średnio o 47 minut dziennie więcej na wykonaniu tych samych zadań.

Wśród szczegółowych danych, badacze odkryli, że 66,6% programistów korzystających z myszki skarży się na „myszkowatość” — nowy
termin wprowadzony do języka polskiego przez profesora Bralczyka, który opisuje uczucie frustracji i zmęczenia psychicznego
związanego z nieefektywnym korzystaniem z interfejsu. Profesor Bralczyk zaznacza, że to zjawisko staje się coraz powszechniejsze,
szczególnie w świecie nowych technologii.

"Dzięki skrótom klawiszowym mogę pracować znacznie szybciej i sprawniej. Myszka tylko mnie spowalnia,"
mówi jeden z badanych, programista z 10-letnim doświadczeniem.

"Czuję się, jakbym jechał samochodem na autostradzie z ograniczeniem prędkości do 30 km/h." - mówi programista Bartek (i szalony kierowca)

Niektórzy eksperci wskazują, że korzystanie z myszki nie tylko wpływa na efektywność, ale również może prowadzić
do poważnych problemów zdrowotnych, takich jak syndrom cieśni nadgarstka, który według statystyk dotyka aż 53% programistów, którzy nie stosują skrótów klawiszowych.

Instytut Efektywności Pracy apeluje do programistów o natychmiastowe zredukowanie korzystania z myszki.
 "To nie tylko kwestia efektywności, ale także zdrowia," podkreśla dr Jan Kowalski, lider badania.