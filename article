Wstrząsające wyniki najnowszego badania przeprowadzonego przez Instytut Efektywności Pracy ujawniają, że
programiści korzystający z myszki podczas pracy z kodem są o 69% mniej efektywni niż ci, którzy preferują skróty klawiszowe.
Badanie, które objęło 300 programistów, wykazało, że ci, którzy używają myszki,
spędzają średnio o 47 minut dziennie więcej na wykonaniu tych samych zadań.

Wśród szczegółowych danych, badacze odkryli, że połowa programistów korzystających z myszki skarży się na „myszkowatość” — jest to nowy
termin wprowadzony do języka polskiego przez profesora Bralczyka, który opisuje to jako uczucie frustracji i zmęczenia psychicznego
związaneego z nieefektywnym korzystaniem z interfejsu. Profesor Bralczyk zaznacza, że to zjawisko staje się coraz powszechniejsze,
szczególnie w świecie nowych technologii.

"Dzięki skrótom klawiszowym mogę pracować znacznie szybciej i sprawniej. Myszka tylko mnie spowalnia,"
mówi jeden z badanych, programista z 10-letnim doświadczeniem.

"Czuję się, jakbym jechał autostradą z prędkością 30 km/h." - mówi programista Bartek (i zarazem szalony kierowca)

Niektórzy eksperci wskazują, że korzystanie z myszki nie tylko wpływa na efektywność, ale również może prowadzić
do poważnych problemów zdrowotnych, takich jak syndrom cieśni nadgarstka, który według różnych źródeł, dotyka co drugiego dewelopera.

Instytut Efektywności Pracy apeluje o natychmiastowe zredukowanie korzystania z myszki.
 "To nie tylko kwestia efektywności, ale także zdrowia," podkreśla dr Jan Kowalski, lider badania.

9/10 producentów klawiatury zaleca rezygnację z myszki